    {
        "title": "Jak pomagamy",
        "quote": "Głęboki proces wymaga stałych i bezpiecznych ram: psychoterapia odbywa się o stałych godzinach i w stałym miejscu, zwykl z częstotliwością od dwóch do czterech razy w tygodniu.",
        "h1": "Konsultacje",
        "h1p1": "Zanim rozpocznie się psychoterapia, potrzeba dwóch-trzech spotkań konsultacyjnych, których celem jest rozmowa o kłopotach i sposobie pomocy. Spotkanie konsultacyjne trwa 50 minut.",
        "h2": "Proces psychoanalityczny",
        "h2p1": "Psychoanaliza opiera się na założeniu, że ludzie często motywowani są nierozpoznanymi schematami i pragnieniami, których korzenie tkwią w nieświadomości. Odkrywanie działających w ukryciu popędów może być pomocne w rozwiązaniu problemów pacjenta. Rolą psychoterapeuty jest ułatwianie pacjentowi tego procesu, co odbywa się również przez analizowanie samej relacji między pacjentem a psychoterapeutą.",
        "h2p2": "W czasie sesji pacjent może mówić o sobie, o swoim życiu, o wszystkim, co mu przychodzi do głowy, włączając w narrację także swoje marzenia i sny. Terapeuta, odnosząc się do sposobów wchodzenia pacjenta w związki z innymi ludźmi, może zaproponować perspektywę widzenia niedostępną zwykle dla przyjaciół i bliskich. Odkrywanie sposobów wchodzenia w relację z terapeutą pozwala pacjentowi lepiej zrozumieć inne ważne dla siebie związki z najważniejszymi osobami, zarówno z przeszłości (rodzicami, rodzeństwem, opiekunami), jak i z teraźniejszości (z przyjaciółmi, partnerami życiowymi).",
        "h3": "Częstotliwość",
        "h3p1": "Głęboki proces wymaga stałych i bezpiecznych ram: psychoterapia odbywa się o stałych godzinach i w stałym miejscu, zwykle z częstotliwością od dwóch do czterech razy w tygodniu. Częstotliwość sesji służy pogłębieniu przebiegu terapii. Odpowiednia liczba spotkań ustalana jest między terapeutą a pacjentem. Sesja psychoterapeutyczna trwa 50 minut.",
        "h4": "Zakończenie terapii",
        "h4p1": "Na początku terapii nie ustala się terminu jej zakończenia. Terapia trwa do momentu, gdy zarówno terapeuta, jak i pacjent uznają jej zakończenie za możliwe i wskazane."
    }