    {
        "title" : "Jak pomagamy",
        "quote": "Głęboki proces wymaga stałych i bezpiecznych ram: psychoterapia odbywa się o stałych godzinach i w stałym miejscu, zwykl z częstotliwością od dwóch do czterech razy w tygodniu.",
        "p1":"Zanim rozpocznie się psychoterapia, potrzeba trzech - czterech spotkań konsultacyjnych, których celem jest rozmowa o kłopotach i sposobie pomocy.",
        "p2":"Psychoanaliza opiera się na założeniu, że ludzie często motywowani są nierozpoznanymi schematami i pragnieniami, których korzenie tkwią w nieświadomości. W ich odkryciu może pomóc badanie relacji między pacjentem a terapeutą.",
        "p3":"W czasie sesji pacjent może mówić o sobie, swoim życiu, wszystkim, co mu przychodzi do głowy, włączając w narrację także swoje marzenia i sny. Terapeuta odnosząc się do sposobów wchodzenia pacjenta w związki z innymi ludźmi, może zaproponować perspektywę widzenia, niedostępną zwykle dla przyjaciół i bliskich. Odkrywanie sposobów wchodzenia w relację z terapeutą pozwala pacjentowi lepiej zrozumieć inne ważne dla siebie związki z najważniejszymi osobami z przeszłości (rodzicami, rodzeństwem, opiekunami).",
        "p4":"Głęboki proces wymaga stałych i bezpiecznych ram: psychoterapia odbywa się o stałych godzinach i w stałym miejscu, zwykle z częstotliwością od dwóch do czterech razy w tygodniu. Częstotliwość sesji służy pogłębieniu przebiegu terapii. Odpowiednia liczba spotkań ustalana jest między terapeutą a pacjentem. Na początku terapii nie ustala się terminu jej zakończenia. Terapia trwa do momentu, gdy zarówno terapeuta, jak i pacjent uznają jej zakończenie za możliwe i wskazane. Zarówno konsultacja, jak i sesja psychoterapeutyczna trwa 50 minut."
    }